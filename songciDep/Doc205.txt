刘辰翁 摸鱼儿酒边留同年徐云屋 　　怎知他春归何处相逢且尽尊酒少年袅袅天涯恨长结西湖烟柳休回首但细雨断桥憔悴人归后东风似旧向前度桃花刘郎能记花复认郎否　　君且住草草留君剪韭前宵正恁时候深杯欲共歌声滑翻湿春衫半袖空眉皱看白发尊前已似人人有临分把手叹一笑论文清狂顾曲此会几时又 