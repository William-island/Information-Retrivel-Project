刘辰翁 兰陵王丙子送春 　　送春去春去人间无路秋千外芳草连天谁谴风沙暗南浦依依甚意绪漫忆海门飞絮　　乱鸦过斗转城荒不见来时试灯处春去谁最苦但箭雁沉边梁燕无主杜鹃声里长门暮　　想玉树凋土泪盘如露咸阳送客屡回顾斜日未能度春去尚来否正江令恨别庚信愁赋苏堤尽日风和雨叹神游故国花记前度 人生流落顾孺子共夜语 