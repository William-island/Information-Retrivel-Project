贺铸 绿头鸭　　玉人家画楼珠箔临津 托微风彩箫流怨断肠马上曾闻宴堂开艳妆丝里调琴思认歌颦麝蜡烟浓玉莲漏短更衣不待酒初醺绣屏掩枕鸳相就香气渐暾暾 回廊影疏钟淡月几许消魂　　翠钗分银笺封泪舞鞋从此生尘任兰舟载将离恨转南浦北西醺记取明年蔷薇谢后佳期应未误行云凤城远楚梅香嫩先寄一枝春 青门外只凭芳草寻访郎君 