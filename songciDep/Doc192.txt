柳永 戚氏　　晚秋天一霎微雨洒庭轩槛菊萧疏井梧零乱惹残烟 凄然望江关飞云黯淡夕阳闲当时宋玉悲感向此临水与登山远道迢递行人凄楚倦听陇水潺正蝉吟败叶蛩响衰草相应喧喧孤馆度日如年风露渐变悄悄至更阑　　长天净绛河清浅皓月婵娟思绵绵夜永对景那堪屈指暗想从前未名禄绮陌红楼往往经岁迁延帝里风光好当年少日暮宴朝欢况有狂朋怪侣遇当歌对酒竞留连别来迅景如梭旧游似梦烟水程何限　　念利名憔悴长萦绊追往事空惨愁颜漏箭移稍觉轻寒渐呜咽画角数声残对闲窗畔停灯向晓抱影无眠 