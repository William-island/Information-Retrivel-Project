柳永 ：夜半乐　　冻云黯淡天气，扁舟一叶，乘兴离江渚。 度万壑千岩，越溪深处。怒涛渐息，樵风乍起，更闻商旅相呼。片帆高举，泛画o、翩翩过南浦。　　望中酒旆闪闪，一簇烟村，数行霜树。 残日下、渔人鸣榔归去。败荷零落，衰杨掩映，岸边两两三三，浣纱游女，避行客、含羞笑相语。到此因念，绣阁轻抛，浪萍难阻。　　叹后约丁宁竟何据？惨离怀、空恨岁晚归期阻。凝泪眼、杳杳神京路，断鸿声远长天暮。 