苏轼 ：水调歌头・丙辰中秋水调歌头・丙辰中秋,欢饮达旦,作此篇兼怀子由  　　明月几时有,把酒问青天。不知天上宫阙，今夕是何年。我欲乘风归去。惟恐琼楼玉宇，高处不胜寒，起舞弄清影，何似在人间。　　转朱阁，低绮户，照无眠。 不应有恨，何事长向别时圆？人有悲欢离合，月有阴睛圆缺，此事古难全。但愿人长久，千里共婵娟。 