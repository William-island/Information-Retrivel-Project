韩元吉 ：六州歌头　　东风著意，先上小桃枝。红粉腻，娇如醉，倚朱扉。记年时，隐映新生妆面，临水岸，春将半，云日暖，斜桥转，夹城西。草软莎平，跋马垂杨渡，玉勒争嘶。　　认蛾眉，凝笑脸，薄拂燕脂，绣户曾窥，恨依依。共携手处，香如雾，红随步，怨春迟。消瘦损，凭谁问？只花知，泪空垂。 旧日堂前燕，和烟雨又双飞。人自老，春长暮霭，目断武陵溪，往事难追。 