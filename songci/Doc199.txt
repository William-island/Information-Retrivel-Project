刘克庄 ：贺新郎・端午 　　深院榴花吐，画帘开、衣纨扇，午风清暑。儿女纷纷夸结束，新样钗符艾虎。早已有游人观渡。老大逢场慵作戏，任陌头、年少争旗鼓，溪雨急，浪花舞。　　灵均标致高如许，忆生平既纫兰佩，更怀椒醑。谁信骚魂千载后，波底垂涎角黍。又说是蛟馋龙怒。把似而今醒到了，料当年，醉死差无苦、聊一笑。 