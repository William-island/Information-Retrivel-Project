辛弃疾 ：贺新郎 　　凤尾龙香拔，自开元霓裳曲罢，几番风月。最苦浔阳江头客，画舸亭亭待发。记出塞、黄云堆雪。马上离愁三万里，望昭阳、宫殿孤鸿没，弦解语，恨难说。　　辽阳驿使音尘绝，琐窗寒、轻拢慢捻，泪珠盈睫。推手含情还手，一手抹梁州哀彻。 千古事、云飞烟灭。贺老定场无消息，想沉香亭北繁华歇，弹到此，为呜咽。 